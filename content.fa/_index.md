---
title: Introduction
type: docs
---
<div dir="rtl">

# WebRTC برای کنجکاو‌ها

این کتاب توسط افرادی که تجربه پیاده‌سازی WebRTC را دارند، جهت به اشتراک
گذاشتن دانشی که به سختی کسب کرده‌اند، ایجاد شده است. کتاب *WebRTC برای
کنجکاوان* یک کتاب متن‌باز است و برای افرادی که همواره دنبال فراگیری
هستند نوشته شده است. این کتاب به بیان مفاهیم انتزاعی بسنده نمی‌کند.

عمده مطالبی که در این کتاب بیان شده در مورد پروتکل‌ها و واسط‌های
برنامه‌نویسی است، و در مورد نرم‌افزاری خاصی صحبت نخواهد شد.

ما تلاش می‌کنیم RFCها را خلاصه کنیم و تمامی دانشی که مستند نشده است را
در یکجا جمع‌آوری کنیم. این کتاب یک دوره آموزشی نیست و شامل کدی نخواهد
بود.

فن‌آوری WebRTC شگفت‌انگیز است ولی استفاده از آن دشوار است. این کتاب بدون
هیچ‌گونه جانبداری نوشته شده و ما تلاش کرده‌ایم هرگونه تضاد منافع را
برطرف کنیم.

## این کتاب برای چه افرادی مناسب است

* توسعه‌دهندگانی که نمی‌دانند WebRTC چه مشکلی را حل می‌کند و می‌خواهند
  بیشتر بدانند.
* افرادی که دارای تجربه استفاده از WebRTC را دارند ولی می‌خواهد از پشت
  پرده واسط‌های کاربری مطلع شوند.
* توسعه‌دهنده جاافتاده‌ای که به رفع اشکال نیاز دارد.
* توسعه‌دهنده WebRTCی که نیاز به توضیح در مورد یک بخش خاص دارد.

## طراحی شده برای مطالعه مکرر

این کتاب به گونه‌ای طراحی شده که به دفعات مورد مطالعه قرار گیرد. هر فصل
به صورت مستقل شامل تمام مطالب مورد نیاز است، بنابراین شما می‌توانید هر
قسمت را جداگانه مطالعه کنید، بدون اینکه دچار سردرگمی شوید.

هدف هر فصل پاسخ به یک سوال واحد از سه جنبه مختلف است.

* چه چیزی باید حل شود؟
* چگونه آن را حل کنیم؟
* جزئیات فنی در مورد راه‌کار.

فصل‌ها هیچ پیش‌فرضی در مورد دانش قبلی ندارند. شما می‌توانید از هر نقطه
کتاب شروع به یادگیری کنید.

## جنبه غیرتجاری و رعایت حریم خصوصی
این کتاب در
[گیت‌هاب](https://github.com/webrtc-for-the-curious/webrtc-for-the-curious)
و سایت [WebRTCforTheCurious.com](https://webrtcforthecurious.com) قابل
دسترس است. مجوز دسترسی به این کتاب به گونه‌ای است که شما هرگونه که صلاح
می‌دانید می‌توانید از آن استفاده کنید. علاوه بر این شما می‌توانید نسخه
فعلی این کتاب را به صورت فایل
[ePub](https://webrtcforthecurious.com/docs/webrtc-for-the-curious.epub)
یا
[PDF](https://webrtcforthecurious.com/docs/webrtc-for-the-curious.pdf)
دانلود کنید.

این کتاب توسط افراد و برای افراد نوشته شده است. این کتاب بدون هرگونه
جانبداری نوشته شده و ما توصیه‌ای که منجر به تضاد منافع شود نمی‌کنیم.

این وب‌سایت از هیچ ابزاری تحلیل یا ردیابی استفاده نخواهد کرد.

## نحوه مشارکت

ما به کمک شما نیازمندیم! این کتاب کاملا بر بستر
[گیت‌هاب](https://github.com/webrtc-for-the-curious/webrtc-for-the-curious)
توسعه یافته و همچنان در حال نوشته شدن است. ما خوانندگان را تشویق
می‌کنیم که با ایجاد مساله‌ در مخزن گیت‌هاب مربوط به این کتاب، نسبت به طرح
سوال در مورد مطالبی که ما به خوبی آن‌ها را پوشش نداده‌ایم اقدام کنند.

## مجوز

این کتاب تحت مجوز CC0 در دسترس است. نویسندگان از تمام حقوق مربوط به
خود در آثاراشان چشم پوشی کرده‌اند. شما هرگونه که می‌خواهید می‌توانید از
این کتاب استفاده کنید و نیازی به انتساب نیست.

</div>
